# دامین

PythonAnywhere به شما یک دامین رایگان می‌دهد اما ممکن است شما دوست نداشته باشید ".pythonanywhere.com" را در ادامه نام دامین وبلاگ خود داشته باشید. شاید بخواهید دامین شما در آدرسی مشخص مانند "www.infinite-kitten-pictures.org"  یا "www.3d-printed-steam-engine-parts.com" یا "www.antique-buttons.com" یا هر چیز دیگری منتشر شود.

در اینجا کمی در مورد این صحبت می‌کنیم که چطور می‌توانیم یک دامین بگیریم و چطور می‌توانیم آن را به وب‌سایت خود در PythonAnywhere متصل کنیم. با اینحال احتمالاً می‌دانید که دامین اختصاصی هزینه دارد و علاوه بر آن PythonAnywhere بابت استفاده از دامین اختصاصی، از شما هزینه اندکی را به صورت ماهانه دریافت می‌کند، هر چند این هزینه زیاد نیست اما احتمالاً شما باید وقتی سراغ آن بروید که واقعاً در مورد استفاده از این خدمات، جدی باشید. 

## کجا یک دامین ثبت کنیم؟

یک دامین معمولی در حدود سالی ۱۵ دلار هزینه دارد. البته بسته به ارائه دهنده، گزینه‌های ارزان‌تر و گران‌تر هم وجود دارد. شرکت‌های زیادی وجود دارند که شما می‌توانید از آن‌ها دامین تهیه کنید: یک [جستجو در گوگل](https://www.google.com/search?q=register%20domain) صدها گزینه به شما نشان می‌دهد.

گزینه مورد علاقه ما [I want my name](https://iwantmyname.com/) است. مدیریت دامین در این سایت، دقیقاً مانند شعارشان، "مدیریت بدون درد دامین"، واقعاً بدون درد است.

علاوه بر این شما می‌توانید از سایت‌هایی مانند [dot.tk](http://www.dot.tk)، دامین رایگان هم بگیرید، اما باید در نظر داشته باشید که دامین رایگان بعضی مواقع ممکن است برای کسب‌ و کارهای حرفه‌ای، کم ارزش به نظر بیاید. برای چنین شرایطی بهتر است که به فکر تهیه دامین مناسبی با پسوند `.com` باشید. 

## چطور دامین را به PythonAnywhere متصل کنیم

اگر شما از *iwantmyname.com* استفاده می‌کنید در منو بر روی `Domains` کلیک کنید و دامین تازه خریده خود را انتخاب کنید. سپس گزینه `manage DNS records` را پیدا کنید و بر روی آن کلیک کنید.

![](images/4.png)

حالا لازم است که این فرم را پیدا کنید: 

![](images/5.png)

و با اطلاعات زیر آن را پر کنید: 
- Hostname: www
- Type: CNAME
- Value: your domain from PythonAnywhere (for example djangogirls.pythonanywhere.com)
- TTL: 60

![](images/6.png)

دکمه Add را برنید و در نهایت تغییرات را ذخیره کنید.

> **نکته** اگر دامین را از جای دیگری تهیه کرده‌اید، ممکن است منو‌ها و صفحه‌های تظیمات DNS / CNAME با آنچه در بالا نشان داده شد متفاوت باشد، اما هدف کاملاً مشخص و یکسان است: شما باید یک CNAME تنظیم کنید که دامین جدید شما را به `yourusername.pythonanywhere.com` وصل کند.

ممکن است چندین دقیقه طول بکشد تا دامین شما شروع به کار کند، پس صبور باشید!


## تنظیم دامین از طریق یک وب اپلیکیشن در PythonAnywhere

شما همچنان نیاز دارید که به PythonAnywhere اعلام کنید که از دامین اختصاصی خود استفاده می‌کنید. 

به [PythonAnywhere Accounts page](https://www.pythonanywhere.com/account/) بروید و اکانت خود را ارتقا دهید. ارزان‌ترین گزینه (طرح "Hacker") برای شروع خوب است، در آینده که معروف شدید و میلیون‌ها کلیک داشتید می‌توانید طرح میزبانی خود را ارتقا دهید.

حالا به [Web tab](https://www.pythonanywhere.com/web_app_setup/) بروید و چند مورد را بررسی کنید:

* عبارت **path to your virtualenv** را کپی کنید و در جای امنی نگه دارید.
* بر روی **wsgi config file** کلیک کنید و محتوای آن را نیز در جایی ذخیره کنید.

حالا وقت آن است که وب اپلیکیشن قبلی خود را **Delete** کنید، نگران نباشید، این کار هیچ بخشی از کد شما را پاک نمی‌کند فقط دامین *yourusername.pythonanywhere.com* را خاموش می‌کند. در ادامه، یک وب اپلیکیشن جدید بسازید و مراحل زیر را انجام دهید:

* نام دامین جدید خود را وارد کنید
* "manual configuration" را انتخاب کنید
* Python 3.4 را انتخاب کنید 
* تمام شد!

وقتی که به تب web برگردانده شدید:

* آدرس محیط مجازی که قبلاً ذخیره کرده بودید را پیست (paste) کنید
*  محتویات فعلی فایل تنظیمات wsgi را پاک کنید و محتویات جدید را که کمی بالاتر درجایی ذخیره کرده بودید دراین فایل قرار دهید.

کلید بارگذاری دوباره یا reload وب اپ را بزنید، الان باید سایت شما در دامین جدید منتشر شده باشد!

چنانچه هر مشکلی پیدا کردید کلید "Send feedback" را در وب‌سایت PythonAnywhere بزنید تا ادمین‌های خوش‌برخوردشان در کمترین زمانی پاسخ شما را بدهند.
